<!DOCTYPE html>
<html class="no-js" lang="hu">
<head>
	<meta charset="UTF-8">
	<meta name="viewport" content="width=device-width, initial-scale=1">
	<meta http-equiv="X-UA-Compatible" content="IE=edge">
	<title>Mese a világ minden pénzéről, és a székely atyafiról – II. levonás
</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
	<meta name="generator" content="Hugo 0.51" />
	<meta property="og:title" content="Mese a világ minden pénzéről, és a székely atyafiról – II. levonás
" />
<meta property="og:description" content="Mese a világ minden pénzéről, és a székely atyafiról – mese folytatásokban, csak itt, csak most, csak nektek&#8230; II. Levonás Ott tartottunk mesélő kedvünkben a múltkorában, hogy dél vót, mire a szegény magyar hozzájutott a reggeli pályinkájához az korcsmában. Aki nem olvasta e történet elejit, az nem a mi hibánk, keresse meg, oszt okuljék&#8230; Tehát, az szegény szomjas atyafinak delet kongattak már, korgott is a gyomra, mire megitta a délre való reggeli pályinkáját, az korcsomában, de ezért, kicsinyt keserűen." />
<meta property="og:type" content="article" />
<meta property="og:url" content="//localhost:1313/mese-vilag-minden-penzerol-szekely-atyafirol-ii-levonas/" /><meta property="article:published_time" content="2016-02-04T11:02:33&#43;00:00"/>
<meta property="article:modified_time" content="2016-02-04T11:02:33&#43;00:00"/>

	
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">
	<link rel="stylesheet" href="/css/style.css">
	<link rel="shortcut icon" href="/favicon.ico">
</head>
<body class="body">
	<div class="container container--outer">
		<header class="header">
	<div class="container">
		<div class="logo" role="banner">
			<a class="logo__link" href="/" title="Nem tartozunk!" rel="home">
				<div class="logo__title">Nem tartozunk!</div>
				<div class="logo__tagline">a devizahitelezés eltitkolt valósága</div>
			</a>
		</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menü</span>
	</button>
	<ul class="menu__list">
		<li class="menu__item">
			<a class="menu__link" href="/">Kezdőlap</a>
		</li>
		<li class="menu__item">
			<a class="menu__link" href="/konyv-hibrid/">A könyv</a>
		</li>
		<li class="menu__item">
			<a class="menu__link" href="/categories/mozaik/">Mozaikok</a>
		</li>
	</ul>
</nav>

	</div>
</header>
		<div class="wrapper flex">
			<section class="primary">
			
<main class="main" role="main">
	<article class="post">
		<header class="post__header">
			<h1 class="post__title">Mese a világ minden pénzéről, és a székely atyafiról – II. levonás
</h1>
			<div class="post__meta meta">
<div class="meta__item-datetime meta__item">
	<svg class="meta__icon icon icon-time" width="16" height="14" viewBox="0 0 16 16"><path d="m8-.0000003c-4.4 0-8 3.6-8 8 0 4.4000003 3.6 8.0000003 8 8.0000003 4.4 0 8-3.6 8-8.0000003 0-4.4-3.6-8-8-8zm0 14.4000003c-3.52 0-6.4-2.88-6.4-6.4000003 0-3.52 2.88-6.4 6.4-6.4 3.52 0 6.4 2.88 6.4 6.4 0 3.5200003-2.88 6.4000003-6.4 6.4000003zm.4-10.4000003h-1.2v4.8l4.16 2.5600003.64-1.04-3.6-2.1600003z"/></svg>
	<time class="meta__text" datetime="2016-02-04T11:02:33">2016-02-04</time>
</div>

<div class="meta__item-categories meta__item">
	<svg class="meta__icon icon icon-category" width="16" height="16" viewBox="0 0 16 16">
		<path d="m7 2l1 2h8v11h-16v-13z" /></svg>
	<span class="meta__text"><a class="meta__link"
		 href="/categories/mesek" rel="category">mesék</a></span>
</div>
</div>
		</header><div class="content post__content clearfix">
			

<h3 id="mese-a-világ-minden-pénzéről-és-a-székely-atyafiról">Mese a világ minden pénzéről, és a székely atyafiról –</h3>

<h3 id="mese-folytatásokban-csak-itt-csak-most-csak-nektek-8230">mese folytatásokban, csak itt, csak most, csak nektek&#8230;</h3>

<h3 id="ii-levonás"> II. Levonás</h3>

<p>Ott tartottunk mesélő kedvünkben a múltkorában, hogy dél vót, mire a szegény magyar hozzájutott a reggeli pályinkájához az korcsmában. Aki nem olvasta e történet elejit, az nem a mi hibánk, keresse meg, oszt okuljék&#8230; Tehát, az szegény szomjas atyafinak delet kongattak már, korgott is a gyomra, mire megitta a délre való reggeli pályinkáját, az korcsomában, de ezért, kicsinyt keserűen.</p>

<p>2.1       Aztán még keserűbb lett. Gondolta, kellet a francnak ez a pálinka, inkább itta volna kecskéje tejét reggelinek. Mert így se reggelije nem vót, se ebédje, a családdal sem vót, de munkában sem vót, most dolgozhat vasárnap is. Mert amit a pályinka megivásáért, a hörpintés után hallott, azt napokban is nehéz leírni, mennyi pénzt kell majd keresnie, ha lesz egyáltalán ennyi munkája, kevés pénzért. Ugyanis kijött a tulajdonos számolni a korcsmárossal, a tisztábban látás végett. Oszt az egyszeri magyar csak hüledezve hallgatta, míg hallgathatta, de már kíváncsi vót.</p>

<p>Hogyaszondja a tulajdonos:</p>

<p>&#8212; Te korcsmáros, egyeztessünk! Mindkettőnk füzetében ugyanaz a tartozás van felírva. Nálad tartozásként nekem, nálam pedig követelésként tőled. Ezzel adtam én 1000 Ft tőkét neked, amit én is ugyanígy szereztem. A beírásainkkal ezt a rendelkezésedre is bocsátottam, alá is írtuk.</p>

<p>&#8212; Igen, nagyságos uram – mondta a korcsmáros, de azután már csak hallgatott a mondandója végén, az oktatást figyelve –, és be is tettem a kölcsönt a pénztáramba, ennek a jó magyarnak adott pályinka fejébe. Így már a fogyasztó is tartozik kocsmahivatalnak ugyanannyival, mint amennyit én kaptam, az 1000 Ft-tal, és a 10 % kamattal, 10 hónap alatt.</p>

<p>&#8212; Te nagyon hülye vagy kocsmáros, én neked kölcsön nem adtam, hitelt adtam, azzal tartozol, a tőkével, mert tőkéssé tettelek, a te saját tőkédet adtam neked oda a füzetbe írással, te azzal tartozol a füzeted szerint. És mert vállaltad, hogy EZT fizeted meg, EZT MEGFIZETED részletekben. Meg hoztál nekem az iszákostól kétszer annyi értékű jelzálog-kötelezvényt – és már csak súgta a többit korcsmáros fülébe – amit én el is adtam a pénztáram tisztaságáért 1000 Ft-ért. Meg még 1000-ért, mert nekem is élnem kell valamiből. A füzetbejegyzésért, a füzetbejegyzéssel létrehozott tőkéd miatt adtam oda neked, a tőkéd  összegének megfelelő összegű bankjegyet, az 1000-Ft-ost. TE ezt adtad kölcsönbe <em>a mahgyarnak</em>, de én nem ezt kérem vissza tőled, hanem ami a füzetben van. Látom barom, nem érted, pedig üzlettársak vagyunk. Gyere be az irodába, elmagyarázom, <em>mert ez nem tartozik senki másra&#8230;</em></p>

<p>(Így is lett. A tulajdonos azt mondta a korcsmárosnak, de már az irodában, hogy az atyafi meg ne tudja, hogy én most adtam neked 1000 Ft tőkét a semmiből, ami hasznot hajtó pénzt jelent nekem, a tőkepénzesnek. Te már most tartozol nekem, hiszen ezt bocsátottam a rendelkezésedre, nem a rongyos bankjegyet. Minden pillanatban tartozol nekem, nem csak MAJD ÉS 10 hónap múlva. Minden pillanatban, 10 hónapon át követelem, és te minden pillanatban tartozol nekem ezzel a tőkével 10 hónapig, mert tartozásodként nálad van az én követelésem, a füzeteink szerint. Ezért minden pillanatban tartozol ezzel és a kamataival. Azzal a kamattal is, amit 10 hónapig, 10 hónapon át vagy még nem kapok, vagy még nem kaptam meg. Ezért minden pillanatra számítottan, nem csak a tőkével, de minden ki nem fizetett kamattal is tartozol, amit még nem fizettél meg. Ezért kamatos kamattal tartozol, és a fáradságomért költségekkel is. És ha elmaradsz egy hónappal, azt én meghitelezem neked 30 % kamatra, az ÁSZF-ünk szerint, és azt is hozzácsapom a tartozásodhoz. Tehát a 10. hónap végéig legalább 2000 Ft-tal tartozol, ha nem lesz késedelmed. Ha lesz, még többel. Mert a késedelmi kamatot is tőkésítem hozzá. Előre pedig nem törlesztheted, mert a kamatot 10 hónapra így is ki kell fizetned, még ha a tőkét ki is fizetnéd. És előbb a költségeimet (telefon, miegyéb), aztán a kamatot törleszted, és csak ezután a tőkét. A többi a te dolgod&#8230;)</p>

<p>A kocsmáros a hallottakról nem beszélt az egyszeri magyarnak. És azt mondta neki, egy hónap múlva jöjjön az első havi törlesztéssel. Így is lett.</p>

<p>Hozta is böcsülettel, egy hónap elteltével a korcsmárosnak a 110 Ft-ot. De az mérges lett. És elmagyarázta az egyszeri falubelinek, hogy 210 Ft a törlesztés. Igen sajnálta a szegény magyar, hogy jelzálog van a baltáján, mert nyomban a fejébe állította vóna a kimérőnek. De csak azt kérdezte, hogy jött ez ki?</p>

<p>A korcsmáros elmondta, hogy az úgy volt, hogy ő refinanszíroztatta (hitelből, mert neki az a forrása) az 1000 Ft bankjegyet, amit bevételezett az üzleti ládikába pénzeszköznek, majd odaadta abból kölcsönbe a fogyasztónak, aki kifizette a kocsmának pénztárába pályinkáért, ahogyan azt látta is akkor.</p>

<p>&#8212; Látta a görcs! Hogy lett 2000 az 1000-bűl? – felelte az magyari ivó. Mikor én 1000 Ft kölcsönt kaptam 10 % kamatra? Mög vagy húzatva te kalmárszellem?</p>

<p>&#8212; Úgy testvér, hogy én hitelből, hiteltőkéből szereztem az 1000 Ft bankjegyet, amit elittál. És ki van írva a polcon, hogy „<em>van hitel”</em> a jó magyarnak, nem az van kiírva, hogy „<em>van pálinkatérítés, kölcsönbe”</em>. És mindennek a módinak, van ÁSZF-je itt van a pult alatt, és elolvasható neked is bármikor, van vagy 200 oldal, és benne vagyon, hogy refinanszírozó hitelből adtam a kölcsönt. És a hitel 2000 Ft-ra jön ki nekem a végén. Ezzel én is tartozok a tőketulajdonosnak. Ezért te 200 Ft-tal tartozol, meg még 10 Ft-tal havonta, mert nekem is élnem kell valamiből. Ez utóbbi megegyezik a bankjegy havi kamatával, amit tisztességesnek tartottál&#8230;</p>

<p>&#8212; Anyád nesirasson – ordított a jó magyar – testvéred a sátán! Tőke, miféle tőke, mindjárt téged döntelek meg. Kölcsön adtál 1000-et, amióta világ a világ, a kölcsönért a kölcsön összege jár vissza! Láttam, hogy 1000 Ft-ot hoztál ki az irodából, ezret rakosgattál ládikába be, onnan ki a kezembe, ugyanazt tetted a kocsma pénztárába, ennyiért megittam a pályinkát, hogy lett a 10% kamatból, 100 Ft-ból 1000 Ft? 1000 Ft tartozásomból 2000 Ft tartozás??? Megyek a bíróhoz igazságért! Mi közöm nekem ahhoz, honnan szerezted a pénzt, és hogyan! 1000-et adtál 10% kamatra, nem lehet több 1100 Ft-nál a tartozásom. Nem hagyom magam becsapni!</p>

<p>Az ordítozására kijött a tulajdonos, és nyájasan nyugtatni kezdte azzal a mérges atyafit, hogy a bírónál csak veszíteni fog, drága mulatság lenne, neki van jobb ötlete. Nyelje le a jó <em>mahgyar</em> a veszteséget, még ha úgy érzi es, hogy becsapta a kocsmáros. Szót fognak érteni, ígérte. Azt ajánlotta, igyon még egy pálinkát a jó atyafi, a tulajdonos kontójára grátisz, és azután mindenkor csak árában, kamatmentesen. Elő is kapott egy tök ászt ehhez a pulton heverő kártya-pakliból, és átadta pecsétjét rányomva azt, az atyafinak. És erőst fogadá, hogy e kártya bemutatójaként, ebben a kocsmában, de máshol is, ahol a tőkést elismerik, annyit ehet, ihat, ami beléfér, százezer Ft-ig hitelbe, 5 % árkedvezményt kap az elfogyasztottak után a fogyasztó jó <em>mahgyar,</em> csak a következő hónapban kell kamatmentesen megfizetni a kedvezményes árat. De az sem baj, ha nem tudja, majd megfizeti, amikor tudja, igaz, akkor már kamattal, ha minden hónapban megfizet 1000 Ft-ot, a kártyahasználatért. És még pénztőkésé is teszi az egyszeri <em>mahgyart</em> a semmiből, ne aprózza el hitelét, fogyasszon bármit, a pénz nem számít, hozzon boldogságot a családjára&#8230; És megszorította a baltás magyar kezét, hosszú életet, jó egészséget kívánva neki, dicsérve bölcsességét, előrelátást, dolgos baltája élét&#8230;</p>

<p>2.2       És még azt is monda az atyafinak, hogy nem ám uzsorára Ft-hitelt ad neki, hanem jóféle külföldi árut, olyan pénzügyi terméket, amitől szeme szája tátva marad. Nem 10 %, hanem 1 %-ra, amivel kiválthatja ezt a csúnya kocsmai hitelét, vagy kölcsönét, vagy mi a frászát is, meg sem fog kottyanni neki. Báró lesz, lakást és kocsit vehet, plazma tv-t, külföldön nyaralhat, na jó itthon is, hozományt adhat a lánya után, taníttathatja a gyerekeit&#8230; És átadott egy <em>svájci</em> tejcsokoládét, amelynek hófehér csomagolásán sok apró betűvel írt szöveg között, piros-fehér-zöld betűkkel kiemelkedett az édesség neve: <em>Svájci Frank Devizahitel</em>, meg fekete betűkkel, hogy CHF. Megnyugtatta a tulajdonos úr az egyszeri atyafit, ne döntsön most, csak kóstolja meg, és beszélje meg a családjával&#8230; A törlesztő részlet kevesebb mint a Ft-osé, a tizede annak, bolond lenne, ha azt kérné, nem is adna, nem akar ő rosszat az atyafinak, és a kocsmárost is figyelmébe ajánlotta, ha hozzá nagyobb lenne a bizalma, vele beszélje meg, ő is <em>hiteles ebben</em>&#8230;  És kacsingatott rá a tőkepénzes, mosolyogva dörzsölgetve a tenyerét, mint egy jótét lélek szerzetes az Úr Napján, a templom előtt&#8230;</p>

<p>De gondolta az atyafi, nem teher, és terhesebb teher között akar ő választani, hanem aközött, hogy egyáltalán akar-e még, a Ft-páylinkás kudarc után, <em>kölcsönt</em> kérni egyáltalán, a Korcsmárostól, vagy <em>hitelt</em> a Tőketulajdonostól? Fene sem tudta, mi a különbség, mi a deviza, és a többi, de majd jobban utánanéz ezeknél, gondolta. És lett késő éjszaka.</p>

<p>És atyánkfia elindult hazafelé, és majszolni kezdte a sosem érzett ízű édességet, és közben látta magát a Balaton partján pihenni nyaralójában, kocsija kulcsával a zsebében, a nyugágyon sörrel a kezében, és hallotta felesége zümmögését a fülében, ahogy megköszöni mindezt, annyi nélkülözés után&#8230; És álmodott sok pénzen szerzett csudát, nyugalmat.</p>

<p>&nbsp;</p>

<p><em>A mesének vége&#8230; Azaz nincs vége, hamarosan folytatjuk, a pénzügyi vállalkozások (korcs-márosok) által nyújtott Ft kölcsönről, és a hitelintézetek (a semmiből tőketulajdonosok) Ft hiteleiről szóló mesénket&#8230; A 2. részben, melyet már el is kezdtünk, s nyakig benne is vagyunk, a „devizaalapú” Ft-kölcsönről, és az ugyanilyen Ft-hitelről fogunk csudákat olvasni a továbbiakban. A helyszíne és szereplői is ugyanazok lesznek. A 3. részben elmeséljük azt is, hogy atyánkfia hogy keresett igazságot, hogy rántott kardot a világ színe előtt, hogy megszabadítsa a Kocsmai Deviza-kölcsön és a Semmibőljött Pénzhitel nevű Sárkányoktól, az Óperencián innen, és önmagát es, a hazáját es, a bíróságon Későre jár, azért mesélünk egyszeri magyaroknak egyszeri magyarról.</em></p>

<p>&nbsp;</p>

<p>Aludjatok! Álmodjatok szépeket! De az igazság a mesében egyetemes tudás.</p>

<p>&nbsp;</p>

<p>nemtartozunk.hu</p>

<p>&nbsp;</p>

		</div>
		
	</article>
</main>




			</section>
			
		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2019 Nem tartozunk!.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/js/menu.js"></script><script data-no-instant>document.write('<script src="/livereload.js?port=1313&mindelay=10"></' + 'script>')</script></body>
</html>